Start, Stop, Continue, More of, Less of Wheel on retrospektiiveissä käytettävä raami metakeskustelulle, jonka kesto on ryhmäkoosta ja sprintin pituudesta riippuen 10-25 minuttia. Tiimi kertoo järjestyksessä mitä pitäisi alkaa tekemään, mitä lopettaa, mitä jatkaa ja mitä tehdä vähemmän ja enemmän. Nämä ajatukset kootaan paperille piirrettyyn sektoreihin jaettuun ympyrään. Suuremmat projektit saattavat jakaa tiimin ryhmiin ja kysymykset ryhmien kesken. Tässä tyylissä keskustelu tapahtuu yleensä heti kun ongelma tai huomio on nostettu esille.

Glad, Sad, Mad on noin tunnin pituinen tapa pitää retrospektiivi, joka keskittyy keskustelussa laajuuteen syvyyden yli. Tiimin jäsenet listaavat sprintin aikana tapahtuneet muutokset, ongelmat ja huomiot noin 15 minutissa, jotka yhdessä kategorisoidaan joko Glad, Sad tai Mad. Tämän jälkeen äänestetään nämä järjestykseen, ja käydään järjestyksessä läpi kunnes kaikki on käsitelty tai aika loppuu. Keskustelua ohjaa yleensä scrum master. Huomioiden tulisi olla lyhyitä ja ytimekkäitä. Erona Start, Stop, Continue, More of, Less of Wheeliin on se, että ongelmat ja huomiot tuodaan kaikki ensin heti alussa esille, ja käsitellään vasta sitten.